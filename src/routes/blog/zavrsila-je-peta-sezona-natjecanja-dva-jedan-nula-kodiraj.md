---
title: Završila je peta sezona natjecanja 2, 1, 0 kodiraj!
author: St@k
date: 2023-02-05
image: /clanci-slike/2023/dva-jedan-nula/naslovna.jpg
imageSource: 'St@k'
layout: blog
featured: false
categories:
  - 'natjecanja'
---

<script>
  import FeaturedPerson from '$lib/article-components/FeaturedPerson.svelte'
  // pt-14
</script>

Kao i prijašnjih godina, St@k redakcija provela je 2, 1, 0 kodiraj! natjecanje.

Natjecatelji su se ove sezone imali prilike okušati u tri zadatka koja su uključivala poznavanje ruta HŽ-a, razvrstavanja otpada i planinarenja. Zadatke su osmislili i ocijenili Andreas Leja, Ana Horvat i Goran Alković. Pristigla rješenja bilo je zabavno proučavati i ocjenjivati, a svim natjecateljima zahvaljujemo na sudjelovanju i potičemo da se prijave i iduće sezone.

U nastavku pročitajte iskustva naših najboljih natjecatelja.

<br />

<FeaturedPerson name='Tin Tomašić' description='IPS, 3. godina' imageUrl='/clanci-slike/2023/dva-jedan-nula/tin-tomasic.jpg' />

> Na „2, 1, 0, kodiraj!” natjecanje prijavio sam se jer sam želio testirati svoje znanje programiranja i steći nova iskustva koristeći novonaučeni programski jezik TypeScript. Kao i svake sezone dosad, zadaci su bili zanimljivi i izazovni, a ja sam zadovoljan što sam uspio riješiti i one teže za dodatne bodove. Sviđa mi se novi način bodovanja i to što je za rješavanje zadataka potrebno pogledati vanjske resurse, poput HŽ mapa i kodova limenki. Radujem se novoj sezoni natjecanja i novim zadacima koje će ekipa iz St@ka osmisliti i ocijeniti.
>
> Što se pak tiče moje malenkosti, u slobodno vrijeme studiram, gledam filmove i istražujem nove glazbene žanrove. Povremeno se dogodi da snimim instrumentalnu obradu neke pjesme. To mi omogućuje kreativni izričaj i opuštanje od užurbane svakodnevnice.

<br />

<FeaturedPerson name='Jakov Kadić' description='IPS, 2. godina' imageUrl='/clanci-slike/2023/dva-jedan-nula/jakov-kadic.jpg' />

> Prijavio sam se na natjecanje jer jednostavno volim programirati. Kod ovih zadataka najviše mi se svidjelo to što nisu bili previše zahtjevni te sam mogao iskušati nešto novo u programiranju.
> 
>Kad sam se tek upisao na fakultet, nisam znao ništa o programiranju ni logici iza pisanja koda. Pomalo izgubljen, obeshrabrio sam se te izgubio motivaciju. Zbog toga sam morao ponovno upisati prvu godinu, no ovaj put s drugačijim ritmom. Krenuo sam s idejom kontinuiranog učenja te praćenja i izvršavanja fakultetskih obveza. Fakultet je bio lakši i pomalo sam probijao taj led neshvaćanja programiranja. Uz dodatnu motivaciju da možda jednog dana budem sposoban proizvoditi predivne igre na razini mojih najdražih videoigara, optimizmom sam gurao kroz fakultetske obveze. 
> 
> Programersko razmišljanje dalo mi je motivaciju da se ponovno vratim na trening i razmišljanje kako svaki problem ima rješenje. Osim sporta i videoigara volim serije, filmove te pisanje pjesama.
