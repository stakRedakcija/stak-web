---
title: 'Osvrt na još jednu sezonu natjecanja Škljoc izvan okvira'
author: 'St@k'
date: 2024-04-20
image: /clanci-slike/2024/dva-jedan-nula/naslovna.jpg
imageSource: 'St@k'
layout: blog
featured: true
categories:
  - 'natjecanja'
---

<script>
  import FeaturedPerson from '$lib/article-components/FeaturedPerson.svelte'
  // pt-14
</script>

St@k redakcija i ovaj je semestar provela fotografsko natjecanje Škljoc izvan okvira.

Teme ovogodišnjih zadataka bile su portret životinje, long exposure i 50 nijansi omiljene boje. Zadatke su osmislili i ocijenili fotografi St@k redakcije. Natjecatelji su iz zadatka u zadatak napredovali. Bio je užitak proučavati i ocjenjivati fotografije u čemu su nam ove sezone pomogli pratitelji na Instagramu.

Ovogodišnji Škljoc premašio je sva očekivanja prihvativši radove jedne maturantice. Ponosni smo na to što naša platforma inspirira i privlači buduće generacije studenata, omogućavajući im da već sada podijele svoju kreativnost.

Svim natjecateljima zahvaljujemo na sudjelovanju i potičemo da se prijave i iduće sezone!

U nastavku pročitajte osvrte nagrađenih natjecatelja.

<br />

<FeaturedPerson name='Rea Sobošćan' description='IPS, 1. godina' imageUrl='/clanci-slike/2024/dva-jedan-nula/Rea.jpg' />

> Prijavila sam se na natjecanje sasvim spontano, samo dva dana prije isteka roka za prvi zadatak. Na početku, nisam imala jasna očekivanja, ali sam brzo shvatila da je ovo prilika koja mi može pružiti mnogo više od pukog sudjelovanja. Odluka da se prijavim iziskivala je od mene da se suočim s novim izazovima i da napustim svoju uobičajenu zonu komfora kod fotografiranja. 
> 
> Kroz proces natjecanja, suočila sam se s nizom zadataka koji su me poticali da istražujem nove tehnike i pristupe, što je bilo izuzetno obogaćujuće. Svaki zadatak bio je prilika da naučim nešto novo i da primijenim znanja na načine na koje prije nisam. To me natjeralo da razmišljam izvan uobičajenih okvira (haha pun intended) i da se razvijam kao fotografkinja.
>
> Više od svega, ovo natjecanje mi je omogućilo da bolje razumijem što zaista volim fotografirati. Shvatila sam koji motivi i stilovi mi najviše odgovaraju i kako mogu koristiti svoje vještine na najefektivniji način. Uvidjela sam kako mi određene teme i tehnike prirodno "leže", što mi je dalo novi smjer u kojem želim razvijati svoje vještine.

<br />

<FeaturedPerson name='Lukas Fekete' description='EP, 2. godina' imageUrl='/clanci-slike/2024/dva-jedan-nula/Lukas.jpg' />

> Oduvijek su me fascinirale ljepote svijeta u kojem živimo, kako one prirodne, tako i one koje su ljudskih ruku djelo. Trudim se iskoristiti svaku priliku kako bih kroz objektiv zabilježio sve ono lijepo što nas okružuje, a najviše me veseli kad kroz objektiv uspijem ispričati neku lijepu priču. Upravo se Škljoc izvan okvira pokazao kao odlična prilika da s drugima podijelim svoje radove i da ostvarim neku komunikaciju s drugim ljubiteljima fotografije. Zadaci ovog natjecanja bili su mi veoma zanimljivi i kreativni. Kako sam veliki ljubitelj životinja i prirode općenito, prvi zadatak bio mi je idealan. Prikazati emociju životinje u prirodnom okruženju nije jednostavan zadatak, no ja sam ga s radošću odradio. Drugi i treći zadatak bili su malo zahtjevniji kad uzmem u obzir svoj stil fotografije, no nekako sam uspio okinuti par fotki koje odgovaraju njihovim kriterijima. Sve u svemu, ovaj natječaj bio mi je jako zabavan i zanimljiv te jedva čekam da se ponovi nešto slično.

<br />

<FeaturedPerson name='Mihael Brlečić' description='ITDP, 3. godina' imageUrl='/clanci-slike/2024/dva-jedan-nula/Mihael.jpg' />

> Moje ime je Mihael Brlečić, ali svi me zovu Miki. Dolazim iz Koprivnice. Pohađao sam Obrtničku školu u Koprivnici smjera Tehničar za računalstvo. Postao sam zainteresiran za fotografiranje jednoga dana kada sam išao iz škole kući i ugledao zvijezde na noćnom nebu. Primijetio sam da se mjesec taj dan jako dobro vidio na nebu te sam ga probao fotografirati, ali sam primijetio koliko mi je loša kamera na mobitelu. Drugi dan sam posudio fotoaparat od prijatelja. Ostalo je samo legenda.
>
> Motivacija za prijavu na natjecanje je bila ta da volim nagrade, a u albumu su mi već od prije bile spremljene neke slike pa zašto se ne prijaviti.
>
> Zadaci su bili laki kad sam već od prije imao slike. Za 2. zadatak nisam imao sliku tako da je on bio težak. U slobodno vrijeme slušam muziku i gledam Twitch streamove. U zadnje vrijeme volim istraživati nove stvari kao što su putovanja u druge države i kazališne predstave. Najdraži animirani film mi je Shrek 2.

