---
title: 'Kako do sredstava za željene aktivnosti?'
author: 'St@k'
date: 2024-05-13
image: /clanci-slike/2024/cpsrk-financiranje-aktivnosti.jpg
imageSource: 'CPSRK'
layout: blog
featured: false
sponsored: true
linked: 'CPSRK'
categories:
  - 'kolumna'
---

Dosad ste vjerojatno naučili da CPSRK nije tek „neki tamo ured” na FOI 1, već se radi o zbilja pristupačnim djelatnicama koje su vam u svakom trenu spremne pomoći i odgovoriti na sva vaša pitanja.

Ono što mnogo studenata ne zna jest to da CPSRK može financirati raznolike studentske aktivnosti. Bilo da imate želju otići na neku konferenciju, natjecanje ili želite odslušati neki tečaj, CPSRK je tu da vam pomogne. Važno je da su aktivnosti, za koje su vam potrebna financijska sredstva, direktno vezana uz područje studiranja te da aktivnosti pridonose vašem osobnom napretku u karijeri u kojoj se trenutno pronalazite. Dakle, CPSRK vam neće financirati odlazak na koncert vašeg najdražeg izvođača, ali, primjerice, neki Udemy tečaj programiranja u TypeScriptu vjerojatno hoće.

**Kako zatražiti financijska sredstva od CPSRK-a?**

Vrlo jednostavno, zapravo. Sve što trebate jest pronaći aktivnost za koju smatrate da je prikladna i posjetiti <a href="https://cpsrkapp.foi.hr/" target="_blank">CPSRK portal</a>. U izborniku s lijeve strane (nakon prijave) kliknite na „Moji zahtjevi”, a nakon toga „Kreiraj zahtjev”, shvatit ćete i sami.

Otvorit će vam se obrazac koji popunite. Polje „Vrsta” možda neće sadržavati onaj tip aktivnosti koju konkretno tražite, međutim, tu slobodno označite što želite, a kasnije u polju „Kratak opis rada” opišite o kakvoj se točno aktivnosti radi. _Hint_: pripremite i neke priloge u kojima se vidi o kakvoj se aktivnosti radi &mdash; njih možete prenijeti u obrazac prije nego što predate zahtjev.

Nakon što ste popunili obrazac svim potrebnim podatcima, možete predati zahtjev, nakon čega ga CPSRK pregledava i odobrava ili odbija.

Mali savjet za kraj: kontaktirajte CPSRK prije nego što podnesete zahtjev i provjerite prikladnost odabrane aktivnosti i visinu troška kako bi cijeli postupak protekao još lakše. :)

Sretno!
